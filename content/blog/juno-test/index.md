---
title: วงโคจรอะโพฟิสขยับ โลกเสี่ยงมากขึ้น
date: '2015-05-01T22:12:03.284Z'
description: วงโคจรอะโพฟิสขยับ โลกเสี่ยงมากขึ้น
---

ย้อนหลังไป 16 ปี วันที่ 19 มิถุนายน 2547 นักดาราศาสตร์ที่หอดูดาวแห่งชาติคิตต์พีกในทูซอน แอริโซนา ค้นพบดาวเคราะห์น้อยดวงหนึ่ง ต่อมาได้ชื่อว่า 99942 อะโพฟิส (99942 & Apophis)

เมื่อคำนวณวงโคจรของดาวเคราะห์น้อยดวงนี้ พบว่ามีวงโคจรใกล้วงโคจรโลก มีคาบการโคจร 323.6 วัน  จึงมีโอกาสเข้ามาใกล้โลกทุก 8-9 ปี โดยเฉพาะในปี 2572, 2579 และปี 2611 จะเข้าใกล้มากกว่าปกติ มากจนต้องจับตาเป็นพิเศษ

ศูนย์ดาวเคราะห์น้อยของสหพันธ์ดาราศาสตร์สากลจัดอะโพฟิสไว้เป็นวัตถุประเภท ดาวเคราะห์น้อยอันตรายยิ่ง (Potentially Hazardous Asteroid) 

เมื่อวันที่ 26 ตุลาคม 2563 เดฟ ทอเลน นักดาราศาสตร์จากมหาวิทยาลัยฮาวาย หนึ่งในผู้ค้นพบอะโพฟิส ซึ่งได้ติดตามสอดส่องดาวเคราะห์น้อยดวงนี้มาตั้งแต่ค้นพบ ได้รายงานถึงการค้นพบสำคัญที่อาจทำให้นักดาราศาสตร์ต้องให้ความสนใจอะโพฟิสมากขึ้นไปอีก ทอเลนได้ติดตามดาวเคราะห์น้อยดวงนี้โดยใช้กล้องซุบะรุขนาด 8.2 เมตรบนยอดเขามานาเคอาของฮาวาย พบว่าอะโพฟิสมีตำแหน่งเคลื่อนไปจากที่คำนวณไว้ประมาณ 170 เมตรต่อปี 
